---
id: vadovų-kodeksas
title: Vadovų kodeksas
---

## Bendrosios nuostatos

Paleto Bay frakcijų priežiūros narys, siekdamas palaikyti aukštus ryšių su visuomene veiklos standartus ir kitų grupių pasitikėjimą, priima šį direktorių kodeksą ir įpareigoja frakcijų lyderius juo vadovautis savo veikloje.

## I. Veiklos principai

1. Frakcijų vadovai profesinėje veikloje vadovaujasi šiais principais:
1.1. Viešojo intereso - atsižvelgia į visuomenės interesus.
1.2. Sąžiningumo - elgiasi sąžiningai su visomis tikslinėmis grupėmis - darbuotojais, paprastais piliečiais, kitų sričių atstovais.
1.3 Reputacijos - elgiasi taip, kad nebūtų pakenkta ryšių su miesto visuomene reputacijai.
1.4. Konfidencialumo - gerbia ir saugo konfidencialią informaciją, nenaudoja jos su profesine veikla nesusijusiai asmeninei ar kitų asmenų naudai. Tokia informacija gali būti atskleidžiama tik išimtiniais atvejais.
1.5. Interesų konfliktų vengimo - atstovauja konkuruojantiems interesams vienu metu tik tada, jei visos šalys yra tinkamai informuotos ir su tuo sutinka.
1.6. Objektyvumo - skleidžia tik žinomai ir teisingai patikrintą informaciją, vengia neatsakingų pareiškimų ar palyginimų.
1.7. Teisėtumo - laikosi visų sukurtų teisės aktų.
1.8. Atlygintumo - laiku atsiskaito su savo frakcijoje dirbančiais asmenimis, gerbia intelektinę nuosavybę ir kitas nematerialaus turto formas.
1.9. Privatumo - saugo darbuotojų ir visų, kas susiję su įmone teisę į privatumą.

## II. Draudžiama veikla, neetiškas elgesys

2.   Frakcijų lyderiams savo veikloje draudžiama:
2.1. Užsiimti nelegalia veikla.
2.2. Palaikyti ryšius su nusikalstamų grupuočių atstovais.
2.3. Leisti, skatinti savo darbuotojams atlikinėti nelegalią veiklą.
2.4. Pateisinti netolerantišką elgesį tarp frakcijos darbuotojų.
2.5. Imti kyšius ar užsiimti korupcija.
2.6. Sudarinėti sutartis su kitomis frakcijomis, kad būtų pigiau taikomos tam tikros paslaugos ar dalinami/pardavinėjami iš frakcijos gaunami produktai.
2.7. Koreguoti frakcijos atlyginimus be frakcijų atstovo leidimo.

## III. Elgesio principai

3.   Frakcijų lyderiai privalo:
3.1. Prisiimti atsakomybę už savo frakciją ir joje dirbančių darbuotojų veiksmus.
3.2. Užtikrinti kuo profesionaliausią frakcijos funkcionavimą.
3.3. Nuolatos pildyti kolektyvą naujais darbuotojais, kurie būtų kruopščiai atrenkami darbo pokalbio ar anketos pateikimo principais.
3.3. Užtikrinti frakcijos vidinę tvarką įvedant taisyklių rinkinius, elgesio kodeksus.
3.4. Bendradarbiauti su teisėsauga bei kitomis valstybinėmis įstaigomis.
